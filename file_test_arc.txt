Jer 30:1 פִתגָם נְבוּאָה דַהֲוָה עִם יִרמְיָה מִן קְֹדָם יוי לְמֵימַר׃  
Jer 30:2 כִדְנָן אֲמַר יוי אֲלָהָא דְיִשרָאֵל לְמֵימַר כְתוֹב לָך יָת כָל פִתגָמַיָא דְמַלֵילִית עִמָך עַל סִפרָא׃  
Jer 30:3 אֲרֵי הָא יוֹמַיָא אָתַן אֲמַר יוי וַאֲתֵיב יָת גָלוּת עַמִי יִשרָאֵל וִיהוּדָה אֲמַר יוי וַאֲתֵיבִנוּן לְאַרעָא דִיהַבִית לַאֲבָהָתְהוֹן וְיַחסְנוּנַה״ויירתונה#3#״׃  
Jer 30:4 וְאִלֵין פִתגָמַיָא דְמַלֵיל יוי עַל יִשרָאֵל \u1493?ְעַל יְהוּדָה ״ויהודה#3#״׃  
Jer 30:5 אֲרֵי כִדְנָן אֲמַר יוי קָל זְיָעָא״זועא#3#״ שְמַענָא דַחלָא וְלֵית שְלָם׃  
Jer 30:6 שַאִילוּ כְעַן וַחזוֹ אִם יְלִיד דִכרָא״דכר#3#״ מָדֵין חְזֵיתִי כָל גְבַר יְדוֹהִי מַחֲתָן עַל חַרצֵיה כְיָלֵידתָא וֻמִשתַנְיָן כָל״על#3#״ אַפַיָא לְמִהוֵי כְיַרקָנָא׃  
Jer 30:7 וָי אֲרֵי רָב יוֹמָא הַהוּא״ההיא#3#״ וְלֵית דִכוָתֵיה וְעִידָן עָקָא הוּא״הִיא#3#״ לְיַעֲקֹב וֻמִנַה״וֻמִינֵיה#2#״ יִתפְרִיק׃  
Jer 30:8 וִיהֵי בְעִדָנָא הַהוּא״ההיא#3#״ אֲמַר יוי צְבָאוֹת אַתבַר נִיר עַמְמַיָא מִצַורֵיכוֹן וַחֲנָקֵיכוֹן״וענקיכון#3#״ אֲפַסֵיק וְלָא יִשתַעבְדוּן בְיִשרָאֵל״ביה#3#״ עוֹד עַמְמַיָא״בְעַמְמַיָא#2#״׃  
Jer 30:9 וְיִפלְחוּן קְֹדָם יוי אֲלָהֲהוֹן וְיִשתַמעוּן לִמשִיחָא בַר דָוִיד מַלכְהוֹן דַאֲקִים לְהוֹן׃  
Jer 30:10 וְאַת לָא תִדחַל עַבדִי יַעֲקֹב \u1488?ֲמַר יוי ״#3#״ וְלָא תִתְבַר יִשרָאֵל אֲרֵי הָאֲנָא פָרִיק לָך מֵרַחִיק וְיָת בְנָך מֵאֲרַע״מארעָ׳#3#״ גָלוּתְהוֹן וִיתוּבוּן דְבֵית יַעֲקֹב וְיִשקְטוּן״#3#״ וְיִשרוֹן לְרֻחצָן וְלֵית דְמַנִיד׃  
Jer 30:11 אֲרֵי בְסַעֲדָך מֵימְרִי אֲמַר יוי לְמִפרְקַך אֲרֵי אַעֲבֵיד גְמֵירָא בְכָל עַמְמַיָא דִבַדַרתָך לְתַמָן״תמן#3#״ \u1489?ְרַם עִמָך ״ועימך#3#״ לָא אַעֲבֵיד גְמֵירָא וְאַיתִי״ואיתיתי#3#״ עֲלָך יְסוּרִין״אִיסוּרִין#3#״ לְאַלָפוּתָך בְרַם בְדִין חֲסוֹך וְשֵיצָאָה לָא אֲשֵיצֵינָך׃  
Jer 30:12 אֲרֵי כִדנָן אֲמַר יוי תְקִיף תְבָרִיך מְמָרְעָא מַחֲתִיך׃  
Jer 30:13 לֵית דְדָאֵין דִינִיך לְרַחָמָא עֲלַך אָסוּ לָא סְלֵיקַת לִך׃  
Jer 30:14 כָל רָחֲמַך אִתנַשיוּך״יתנשיוך#3#״אנשיוך#3#״ מִשאַל בִשלָמִיך לָא תְבַעוּ אֲרֵי מַחַת סָנְאָה אַלקִיתִיך יִסוּר אַכזְרָאִין עַל דִסגִיאוּ חוֹבַך תְקִיפוּ חֲטָאַך׃  
Jer 30:15 \u1502?ָא אַת מַצוְחָא עַל תְבָרִיך מְמָרְעָא מַחֲתִיך עַל דִסגִיאוּ חוֹבַך תְקִיפוּ חְטָאַך ״#3#״ עֲבַדִית אִלֵין לִיך׃  
Jer 30:16 בְכֵין כָל אָנְסַך יִתאַנסוּן וְכָל סָנְאַך כֻלְהוֹן בְשִביָא יְהָכוּן וִיהוֹן עָדַך לַעֲדַי וְכָל בָזְזַך אַמסַר לְבִיזָא׃  
Jer 30:17 אֲרֵי אַיתִי״אסיק#3#״ אָסוּ לִיך וֻמִמַחָתִיך אַסֵינִיך אֲמַר יוי אֲרֵי מְטַלטַלתָא קְרוֹ״קרן#3#״קרין#3#״ לִיך צִיוֹן הִיא תָבַע לֵית לַה׃  
Jer 30:18 כִדְנָן אֲמַר יוי הָאֲנָא מְתִיב גָלוּת אַרעֵיה דְיַעֲקֹב וְעַל קִרוֹהִי אֲרַחֵים וְתִתבְנֵי קַרתָא יְרוּשלַם״דירושלם#3#״ בְאַתרָה״על אתרא#3#״ וֻבֵית מַקדְשָא כְדַחזֵי לֵיה יִשתַכלַל׃  
Jer 30:19 וְיִסגוֹן בְהוֹן מַעֲלֵי תוּדְתָא וְקָל דִמשַבְחִין וְאַסגֵינוּן וְלָא יִזעֲרוּן וַאֲתַקֵיפִנוּן וְלָא יְהוֹן חַלָשִין׃  
Jer 30:20 וְיִסגוֹן״ויהון#3#״ בְנֵיהוֹן״בנוהי#3#״ כִיד״כַד#2#״ מִלְקַדמִין וֻכנֵישָתְהוֹן קְֹדָמַי תִתַקַן וְאַסעַר בִשתָא״בישא#3#״ עַל כָל דָחֲקֵיהוֹן׃  
Jer 30:21 וְיִתרַבַא מַלכְהוֹן מִנהוֹן וֻמשִיחֲהוֹן מִבֵינֵיהוֹן יִתגְלֵי וַאֲקָרֵיבִנוּן וְיִתנְהוֹן לְפֻלחָנִי אֲרֵי מַן הוּא דֵין דְאִתרְעִי לִבֵיה״#3#״ לְאִתקָרָבָא לְפֻלחָנִי אֲמַר יוי׃  
Jer 30:22 וֻתהוֹן קְֹדָמַי לְעַם וַאֲנָא אַהוֵי לְכוֹן לַאֲלָה״לאלהא#3#״׃  
Jer 30:23 הָא מַזוֹפִיתָא מִן קְֹדָם יוי בִרגַז נָפְקָא עַלעוּל״ועילעול#3#״ מִתכְנַש״משתגיש#3#״ על רֵיש רַשִיעִין״רשיעיא#3#״ יְחוּל׃  
Jer 30:24 לָא יְתוּב תְקוֹף רוּגזָא דַיוי עַד דְיַעֲבֵיד וְעַד דִיקַיֵים מַחשְבָת רְעוּתֵיה״ליביה#3#״ בְסוֹף יוֹמַיָא תִסתַכְלוּן בַה׃  

